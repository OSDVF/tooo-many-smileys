---
title: "Smysl"
date: '2022-01-19 09:50'
categories:
 - Blahodárná prokrastinace
publish: false
---
_Le subjektivní pohled de objektivní smysl. Aby byl aspoň tak objektivní, jako [[matematika]]._
<!-- more -->

Účelem téhle eseje je můj malý brainstorming a taky, že nechci skrývat to, co vím, protože z toho mám radost.

Hele snad to pochopíš, je to fakt dřina 😀.  
Na některé věci musím jít trochu odzadu/pozpátku, snad poznáš kdy je to popředu a kdy pozadu...

# 1. Co je to smysl
Začnu tím, jak fungují

## Dějiny lidského objevování
Když chceš něco objevit, zaprvé to musí existovat. Pak člověk pátrá. Výsledkem pátrání pak je nějaká vzpomínka, záznam, který člověk šíří do svého okolí, nebo si ho třeba vezme do hrobu.
Člověk pátrající po smyslu, pokud se omezí na věci fyzické, tak (pokud ho neodradí relativismus) skončí třeba u dělání radosti lidem včetně sebe (humanistický princip). Ten, kdo jej hledá mimo ty věci fyzické, má možnost přijít na Boha.

Ftipné na mém pohledu je, že pokud existuje Bůh, a je dobrý, tak na něj ten člověk narazil **v obou případech**.
1. Akorát ho v prvním případě uvidí jako "Boha zjeveného v humanistickém principu".  
Omezí se na jeden stín tohoto vícerozměrného Smyslu na naší třírozměrné realitě. Přirozeně 2D panáčci na papíře se taky nemůžou dotknout 3D koule a tak jim připadá nereálná. Můžou jen pozorovat její průměty, nebo třeba perspektivní projekce (jo, mám teď úplně druhé vánoce z vykreslovacích algoritmů). 
::: details Biblická vsuvka
> _**List Jakubův 1:17**_
> Všechno dobré a dokonalé je dar shůry od Otce světel. U něho není proměny ani střídání světla a stínu.

Proto křesťané respektují jiná náboženství, humanismus, i ateismus, protože se dívají hlavně na "ovoce".
:::
2. Druhý případ se liší tím,  
 že tento člověk vidí více těchto průmětů Boha zároveň (moudrost + láska + dokonalost + humanistický princip + historická osoba + zjevená neviditelná osoba) a uvěřil tomu, že jejich původce/zdroj je stejný.

![Tato ryba nemůže uvěřit tomu, že zdrojem vody je oceán](/images/ocean.png)

Ještě jsem to úplně neosvětlil, ale předem, můj pohled je: Bůh sám je ten smysl a fyzická věc, nebo čin, který různým lidem z různých důvodů dává smysl může být jedním z jeho průmětů. Osobní smysl života jednotlivce je v prvé řadě také jedním z průmětů toho velkého smyslu. Ale...  
Já jsem si řekl, že chci znát Smysl Všeho a neomezit se jen na průměty. Jak k němu dojít? (Nejen) mým způsobem je pozorovat právě ty průměty a prokousat se ke zdroji. A jak to dělám?

### Jak tyto průměty vidíme
Stejně jako [[matematika]] přece vždycky existovala a ty ses o ní dozvěděl díky zkušenostem lidstva a své logice, o Bohu/smyslu se dozvídáme
1. Ze zkušeností a vzpomínek ostatních
    - Vypadá to, jako by si Bůh (náhodně?) vybral některé lidi, kterým **bez jakékoliv jejich snahy** o sobě něco řekl / ukázal.
2. V logice se promítnul taky - o té je trochu knížka K jádru křesťanství od C. S. Lewise.
    - Člověk je totiž schopný touto logikou je dospět k zajímavým myšlenkám (e.g. štědrost). Později se budu věnovat tomu, jak ověřit, že tato myšlenka pramení od Boha = je objektivně správná.

Obojímu říkáme tak, že "se nám **zjevil** <!-- {.text-success} -->". Konkrétní příklady zjevení proberu později...

::: tip Starověká vsuvka
Pro starověké lidi byl Bůh divný tím, že se zjevuje sám od sebe. Nemusíme a nemůžeme ho přivolat.  
Já už mám více informací, takže mi to přijde logické. Protože když jseš autor knihy tak ještě aby nenesla tvé "otisky", když jsi ji psal <small>(a postava z ní tě nemůže přivolat)</small>. Tímhle způsobem je ve fyzické realitě poznat její smysl, autor, její "engine, na kterém jede".
> _**2. Mojžíšova 3:13-14**_
> Mojžíš Bohu namítl: „Hle, já přijdu k Izraelcům a řeknu jim: Posílá mě k vám Bůh vašich otců. Až se mě však zeptají, jaké je jeho jméno, co jim odpovím?“ Bůh řekl Mojžíšovi: „JSEM, KTERÝ JSEM.“...”

Víš, proč chtěl znát jeho jméno? Protože tehdy bylo všude praxí, že aby "bůh fungoval, dal se použít", musel se vyvolávat/přivolat svým jménem. Ale Bůh říká "Hej, já už tu přece jsem". Místo jména mu řekl takovou šifru (takový už Bůh prostě bývá). Ale nedělá naschvály, z kontextu je jasné, že Mojžíš to pochopil a Židé dnes taky ví o čem. O tom jindy...
:::

### Kam jsem došel
Ano, můj koncept je pořád, že smyslem existence vesmíru je dobro, po pár implikacích logičnost, v konečném důsledku láska. Na praktické rovině, aby každý člověk zažíval dobro. Na první pohled žádný rozdíl oproti existencialismu ani humanistickému principu, ale vzpomeň si na obrázek s rybou.

::: details Rozdílů je ve skutečnosti dost
Vzhledem k tomu, že Bůh k nám mluví z pozice principu, který přesahuje naše poznatky o fyzice a smrti, dává nám i náznaky odpovědí na otázky, které bychom jinak hodili do koše, kdyby všichni nakonec prostě umřeli a vesmír se jednou stal neobyvatelným.
- Má smysl být dobrý, když stejně nakonec umřu?
- Má moje práce nějaký důsledek, který by se po čase nevypařil?
- Odplácení zla dobrem
    - Ježíš je schopný odpouštět i když k tomu nemá žádný důvod (např. lidem, kteří ho zabili)

Seznam by pokračoval...
:::

Proč svět ale nevypadá jako ten, ve kterém by lidé měli zažívat jen dobro? Proč smysl, ten engine, na kterém jede náš svět, produkuje světy, které tento smysl nenaplňují? Vesmír funguje logicky, ale jeho obyvatelé se nechovají logicky. Jako by [[logika]] produkovala nesprávné výsledky výroků. Má to jedno logické vysvětlení, kterým se teď nestihnu zabývat. Z jiného pohledu jde vlastně o otázku, proč Bůh toleruje zlo, a co je to svobodná vůle.

# 2. Proč je to zrovna on
::: details Religionistická vsuvka
### Lidská odpověď na zjevení
Lidé s těmito zjeveními nakládají různě.  
Někteří si v hlavě sestaví nějaký svůj systém, jak se vyrovnat s životem a dál to nešíří. Jindy vznikají např. motivační citáty (lidé sdílejí to, v čem našli malý smysl) a společenské konvence (lidé chtějí, aby si navzájem nebránili v tom uskutečňovat své smysly). Stephen Hawking měl zajímavou životní filozofii, ve které hodně hrál roli existencialismus, a to je taky jedna z odpovědí na to, co viděl kolem sebe. Mimochodem jeho bádání a vlastně jakákoliv věda mi přijdou slučitelná s křesťanstvím. Pak jsou tu náboženství. Samotný fakt, že vznikly `poctivá` <!-- {.text-primary title="Ta, která hledají smysl života"} --> náboženství je náznakem, že DNA se vyvíjí tak, že biologicky složitější bytosti tíhnou k potřebě smyslu. <small>(Samozřejmě některá náboženství nemusí být `poctivá` a už u vzniku byla zamýšlena jako mocenský nástroj, vlastně ani nehledají smysl)</small>

Z pohledu religionistiky může ateismus vlastně taky být náboženstvím. Je to lidská odpověď na nějaký průmět smyslu.  
Poznámka: slovo "náboženství" používám ve smyslu "náboženská víra". Ne instituce nebo společenství.
:::

## Jak ověřit objektivitu
Začnu obecnou rovinou.
Když v [[matematice]] dojdeš k výsledku, potvrdí ti ho kamarádi a učitelka, samotná [[matika]] ti neřekne "je to správně" protože neumí mluvit. I kdyby měla pusu a řekla ti to, jak by sis mohl být 100% jistý tím, co jsi slyšel? Jak víš, že zrovna teď nemáš halucinace?  
Jaká autorita může říct, že je nějaký výsledek objektivně správný? 😀 Vždycky uděláš drobný "leap of faith".

::: details IMS Vsuvka
Máme aparáty, jako je tranzistor, které s velkou přesností aproximují logické chování - dokážeme je použít k vyhodnocení logických výrazů, které jsou značně jednoduché.  
V případě ověřování smyslu vesmíru je naším aparátem celý vesmír. Na **úrovni 1** popisuje vesmír kvantová teorie gravitace. Smysl vesmíru na **úrovni 0** a na **úrovni osobní** je ale oproti sebesložitějším logickým výrazům mnohonásobně složitější věc a můj mozek (vlastně žádný počítač) ho nedokáže vypočítat analyticky, a proto provedl něco jako jeho diskrétní simulaci na základě dat sesbíraných ze všech vědomostí lidstva, ke kterým jsem se dostal. "Diskrétní simulace" - experimentování s fakty - mi řekne:
- Co k sobě zapadá: <small>(skromné příklady)</small>
    - `y(t + h) = y(t) + hf(t, y(t))` - eulerova metoda zapadá do poznatku, že derivace je směrnicí tečny
    - Historie Izraele zapadá do šablon, o kterých Bible říká, že "je Boží záměr s vyvoleným národem"
    - To, že žádné konkrétní náboženství, nebo církev, nemá absolutní pravdu, dává smysl. Kdyby tomu bylo naopak, tak bychom ji všichni měli poslouchat, což by lidem v ní dalo obrovskou moc, která by se dala zneužít. Nebo naopak, někdo by se mohl pokusit je všechny vyvraždit. A stejně... co by nás donutilo jim věřit? Takhle je objektivní formulace náboženství skryta, vlastně je nezničitelná, neovladatelná.
- Co si protiřečí
    - Všechny kontradikce
    - Reinkarnace nezapadá k neustále se zvyšující populací lidstva

To, že nedokážu smysl zjistit analyticky, ale jen v průmětech, mi vlastně potvrzuje jeho existenci. Engine sám nemůže být součástí vesmíru, nebyl by pak složitější, než celý vesmír. Přívětivější programovací jazyky jedou na těch složitějších... y'know.
:::

### Ověření na osobní rovině
Člověk vyhodnocuje některé pocity jako žádoucí a jiné jako nežádoucí. Některé činy emocionálně přijímáme (když nám někdo pomáhá), jiné odmítáme (když nám někdo ubližuje). _Dá se podle naší emocionality orientovat?_ Přemýšlím o smyslu vesmíru jako o entitě, která existuje na více rovinách. Když si vezmu, že když se hmota vyvíjí do dalších "úrovní složitosti" a nakonec spěje k bytostem, které mají osobnosti a emoce, nasvědčuje to vlastně tomu, že sám původ vesmíru je té samé povahy. Existuje na více rovinách, od malých konceptů až po osobnost.

![Úrovně složitosti](/images/slozitosti.svg)
Pokud je dobro a milující osoba Bůh v samotném smyslu vesmíru, tak je logické, že tento vesmír bude produkovat osoby, které budou na dobro a lásku zákonitě reagovat. Stejně jako elektrony zákonitě reagují na protony.

- Odvodil jsem matematiku z dobra. Neporušuju odvozovací pravidla?
    - Zabývá se tím [Matematika a dobro](https://www.databazeknih.cz/knihy/matematika-a-dobro-a-jine-eseje-116305), kterou jsem nečetl 😅
    - Diskrétní simulace <sup>(viz IMS Vsuvku)</sup>: Absolutní dobro (obecně i pro konkrétní situaci) se nedá nikdy 100% zjistit. Proto mi zapadá na **úroveň pyramidy 0**, a jsme ho schopní jen aproximovat logikou
- Stejně jako závěr výroku v [[matematice]] je odvoditelný jen z předpokladu, který jeho odvození umožňuje, tak bytosti s potřebou smyslu se mohly vyvinout jedině ve vesmíru, který k tomu prostě někdy mohl dospět.  
    - Tenhle jev si pak dovolujeme označit jako "Bůh to tak chtěl", nebo "antropický princip".
    To říká i Bible zde:
    > _**Kazatel 3:11 - mimochodem tohle je kniha i o nihilismu**_
    > On všechno učinil krásně a v pravý čas, lidem dal do srdce i touhu po věčnosti <sup class="text-primary" title="Ta se určitě prolíná i s touhou po smyslu">[?]</sup>, jenže člověk nevystihne začátek ani konec díla, jež Bůh koná.

**Shrnutí:** _Výsledek by snad mohl být objektivní tehdy, když nejobjektivnější zdroj, jaký máš, potvrdí jeho objektivitu._

#### Absolutní pravda
Je všechno relativní (pravda, láska)?  
Na křesťanech mám rád to, že prohlašují, že nemají absolutní pravdu typu 10~600 přikázání (i když to tak navenek možná vypadá a vypadalo), ale že přesto absolutní pravda existuje. Ježíš vypadá, že relativizuje všechny a všechno. Ale ve skutečnosti to dělá naopak. On absolutizuje. Přiřazuje ke každému činu situaci, ve které je ho třeba učinit. A protož nevidím "**pravdu pochopitelnou**" jako množinu výroků, ale množinu uspořádáních dvojic
```json
Pravda = {(výrok, situace_kdy_ho_použít), ...}
```
Ježíš zvyšuje eh... granularitu pravdy? 😜

## Jaký nejobjektivnější zdroj jsem našel
Pro někoho je to právě jeho emocionalita, pro mě ne. Omlouvám se, že nedokážu dát příklady k něčemu jinému než Bibli a křesťanství, ale jsem všemu otevřený a rád někdy změním názor. Vždycky zaujímám ten, který nejvíc odpovídá mému vědění.  
Pokud vesmír jede na enginu jeho vlastního smyslu, tak by měl spět k tomu, že se v něm objevují nějaké stopy smyslu. Stopa jsou třeba fyzikální zákony. Smysl se projeví v nějaké informaci, která čím dál víc krystalizuje 💎 do správné podoby (za nekonečný čas bude tato informace o smyslu vesmíru kompletně na světě).
::: details Biblická vsuvka
> _**1. List Korintským 13:12**_
> Nyní vidíme jako v zrcadle <small>(tehdy existovaly jen fest mlžné zrcadla)</small>, jen v hádance, potom však uzříme tváří v tvář. Nyní poznávám částečně, ale potom poznám plně, jako Bůh zná mne.
:::
Nejblíže tomuto 💎 modelu se mi zdá Bible. Není to dokument ve smyslu "deklarace lidských práv", "ústava", které vznikly záměrně. Řecky `τὰ βιβλíα - ta biblia` znamená "knihy". Boží zjevení krystalizovala, lidé s informacemi zacházeli různě, zapomínali, přidávali, něco zapsali a poslali kámošovi, a nakonec s pomocí nepřeberného množství náhodných závislých i nezávislých zdrojů se nějak "stalo, že se Bible dala dokupy".

### Zjevení v Bibli
Nejpřesněji se Bůh zjevil, když se narodil jako Ježíš (a položili ho do žlabu se žrádlem pro krávy). Objektivního výsledku rovnice se nezbavíš. Zůstane objektivním. Tak i Boha se nezbavíme. Stal se součástí naší historie.
Často se mě lidi ptají, proč se Bůh všem lidem neukáže, aby v něj uvěřili. No hele on přišel, mluvil s nima a oni mu stejně nevěřili <small>(kvůli svobodné vůli)</small> a pak ho pověsili na kříž.

Geniální je, že Ježíš sám žádnou knihu nenapsal. Matematické výrazy mají jednotný zápis (nebo aspoň více ekvivalentních). Mohl by Bůh napsat knihu, která by řekla všem (včetně negramotných, hluchoněmých) přesně to samé? Navíc o vícerozměrných konceptech jako je on? Takový jazyk... neexistuje (I když si umíme vícerozměrné prostory představit a popsat je. Je to jen přirovnání). Stejně by to v naších očích nezvýšilo důvěryhodnost a úplně všichni bychom tomu nevěřili. Tak se rozhodl, že se každému zjeví individuálně. Aby nám to trochu zjednodušil, vymyslel geniální plán. Postupně se nám do fyzického prostoru promítne ze všech stran a lidé z vesmíru, který jede na jeho enginu, budou mít tendenci své zkušenosti shromažďovat. Poznatky, které jsou "mimo", přirozeně příliš dlouho na světě nezůstanou (jako špatná hudba), ale na těch správných se začnou později stavět další. Vzhledem k tomu, že chtěl oslovit i lidi, kteří ještě neznali DVD přehrávače, tak si jeho lidé vybrali psaní textů. Jiní je pak shromažďovali. A tak nám vykrystalizovala Bible. Říkáme, že je "Bohem inspirovaná", autoři a shromažďovátoři měli různé zdroje a pohnutky, ale stejný "zdroj inspirace", jedou na stejném enginu. Jo a tomu enginu říkají Duch Svatý.

Druhý pohled je, že tou nej-knihou je celý vesmír.

Bůh se nám (v Bibli možná z 90%) zjevuje jako osoba (protože je to pro nás pochopitelná forma)
::: details Formová vsuvka
Náboženství, které o našem smyslu nemluví jako o osobě (e.g. taoismus) bývají značně kryptická, špatně pochopitelná, i když třeba vidí to samé. Na druhou stranu, jen osobu dokážeme milovat, že jo.
:::
Když o něm mluvíme jako o osobě, používáme antropomorfismy. Bůh "miluje, nenávidí, řekl, svou mocnou pravicí ustanovil nebesa...". Už tímto ho docela omezujeme. Vznikají pak představy zákeřného starce na mráčku.

Bible je zvláštní zdroj informací. Neodmlčuje se ani u takových příběhů, jako když šel král Saul v jeskyni na záchod, znásilnění Díny...
- David, který je na jedné straně označen jako "muž podle Božího srdce" náhle v očích čtenáře spadne na úroveň nízkého člověka, který je schopný poslat vlastního generála na smrt, aby si mohl vzít jeho ženu.
- Noe, který byl Bohem vybrán jako ten jeden, který má postavit velkolepou archu, se na konci příběhu ožere do němoty a leží nahý pod nějakým převisem.

Proto tyto důvody považuji Bibli za polovinu svého nejobjektivnějšího zdroje:
1. Bible nezná hrdiny, všichni jsou prostě jen lidé, tím je dost zvláštní (oproti jiným historickým pramenům, které ač je pokládáme za hodnověrné, často vymazávají nepohodlné informace e.g. jména egyptských králů, prohry bitev, většinou "dějiny píšou vítězové").
2. Historická věrnost
::: details Historická věrnost
Rukopisy, jejichž obsah dneska najdeme i v Bibli, se našly v tolika exemplářích, že v podstatě neexistuje historicky věrnější zdroj. Jsou to stovky tisíců.  
[Nekompletní seznam rukopisů s částmi starého zákona](https://en.wikipedia.org/wiki/List_of_Hebrew_Bible_manuscripts)  
[Nekompletní seznam rukopisů s částmi nového zákona](https://en.wikipedia.org/wiki/Lists_of_New_Testament_manuscripts)  
Třetí historicky nejvěrnější text je Homérova Illias. K tomuto je na Quoře [ftipná odpověď](https://qr.ae/pGB71Y).

Jejich počet samozřejmě nic neříká o jejich pravdivosti - ta se zkoumá pomocí diskrétní simulace v mojí hlavě, viz "IMS Vsuvka" výše.
Říká ale něco o jejich věrohodnosti - je to věrné tomu, co chtěli původní pisatelé předat.

Neberu Bibli jako "kroniku" ale jako vyznání. Vyznat lásku můžeš: básní, životopisem, alegorií, popisem pracovního postupu, to všechno v Bibli je.
:::

Druhá polovina je diskrétní simulace a osobní zkušenosti s Bohem. Když něco ochutnáš, tak je to dokonce i ve vědě považováno za objektivní pozorování 😋.

### Co říká Bible o smyslu?
Říká, že Bůh chtěl, ať existujeme, protože nás miluje. Nezištně. Trochu reverzní předpoklad a závěr, že?  
Asi to stoprocentně nikdy nepochopíme (stejně jako matiku, že jo, ze samotné podstaty logiky vyplývá, že ji nemůžeš pochopit celou, neexistuje stroj ani mozek, který by simuloval celý vesmír). Ale aspoň trochu...  
Když to řeknu jinak...  
Představ si, že jseš nekonečno-rozměrná entita (pravda/dobro/logika/existence) a už z tvé podstaty prostě existuje vesmír. Jakoby jsi ho stvořil. <small>(=> asi chápeš, že výraz "stvořit svět" fakt chápu jinak, než když tvořím oběd).</small>

Jede na tobě, jeho enginem jsi ty (logika/pravda/existence/ a dobro už není tak znatelné ale taky jsem ho tam našel - na vyšší vrstvě).
Zároveň jednou z tvých vrstev je **osoba**. Co dělá ta **osoba**?
Z diskrétní simulace zjišťuju, že miluje sebe a raduje se. Pokud existuješ, osobo Smysle, a znáš sám sebe, (smyslem smyslu může být jen on sám, logicky), máš z toho radost, miluješ sebe. Hele, támhle existují osoby, které jsou ti docela podobné. Skoro tak, že dokážou být samy sobě smyslem. Ale jen skoro. A tak přirozeně chceš, aby našly tebe.

> _**Evangelium <small>(dobrá zpráva)</small> podle Marka 12:31**_
> Druhé je toto: ‚Miluj svého bližního jako sám sebe!‘ Většího přikázání nad tato dvě není.“

Lidsky řečeno: Bůh stvořil lidi, protože Bůh je láska. Z podstaty lásky vyplývá, že chce více lásky. Dobro je dobrem, když se rozlévá. Bůh chtěl, aby existovalo více entit jako je on, které znají lásku a ví, jaké to je, když je někdo opravdu miluje.
Lidé opravdu chtějí dobro, pravdu, lásku, logiku, smysl. I ti, kteří dělají špatné věci, je dělají se záměrem, že potřebují naplnit nějaký svůj nedostatek, něco se tím "zlepší", něco získají, pro něco to **dobré** bude, faktžejo. Lidé i zvířata chtějí "nějaké dobro nějak". Chtějí, aby realita fungovala tak, byla taková, podle **toho, k čemu je v jejich hlavě svět určen.** Konflikt sil na jakékoliv vrstvě složitosti se projeví nějakým "přetahováním" - u nás nepříjemnými pocity.  

- Básnicky: Pták doopravdy žije (je logický), když létá. Ryba žije, když plave.
- Fyzicky: Částice se chovají logicky tím, že se řídí podle všech interakcí, které na ně působí.
- Člověk jako osoba doopravdy žije, když žije v dobru, v lásce (to je něco jiného, než "mít lásku"). Smysl samotný je v mém pohledu na naší rovině Bůh i láska. 
> _**1. List(dopis) Janův 4:16, 18-21**_
> Také my jsme poznali lásku, kterou Bůh má k nám, a věříme v ni. Bůh _je_ láska, a kdo zůstává v lásce, v Bohu zůstává a Bůh v něm.  
> Láska nezná strach; dokonalá láska strach zahání, vždyť strach působí muka, a kdo se bojí, nedošel dokonalosti v lásce.  
> <small>My milujeme, protože Bůh napřed miloval nás.  
> Řekne-li někdo: „Já miluji Boha,“ a přitom nenávidí svého bratra, je lhář. Kdo nemiluje svého bratra, kterého vidí, nemůže milovat Boha, kterého nevidí.  
> A tak máme od něho toto přikázání: Kdo miluje Boha, ať miluje i svého bratra.</small>  

Dá se to asi říct i tak, že na nízké úrovni je smyslem částic jen nějaký zákon. Aby byla v každé chvíli splněna kvantová teorie gravitace, všechno bylo v dokonalosti, ve správný čas na správném místě. Pak se to různě nabaluje a na osobnostní vrstvě je to láska.

Ježíš s touhle láskou [agapé](https://cs.wikipedia.org/wiki/Agap%C3%A9) (řečtina má 4 slova pro lásku, agapé je vlastně její drobná redefinice) přišel ne k lidem, ale k člověku. Individuálně.

::: details Květnaté příklady Ježíšovy lásky
> _**Evangelium podle Jana 8**_
> <small>~1~Ježíš však odešel na Olivovou horu.
> ~2~Na úsvitě přišel opět do chrámu a všechen lid se k němu shromažďoval. On se posadil a učil je.</small>  
> ~3~Tu k němu zákoníci a farizeové přivedou ženu, přistiženou při cizoložství; postaví ji doprostřed
> ~4~a řeknou mu: „Mistře, tato žena byla přistižena při činu jako cizoložnice.
> ~5~V zákoně nám Mojžíš přikázal takové kamenovat. Co říkáš ty?“
> ~6~Tou otázkou ho zkoušeli, aby ho mohli obžalovat. Ježíš se sklonil a psal prstem po zemi.
> ~7~Když však na něj nepřestávali naléhat, zvedl se a řekl: „Kdo z vás je bez hříchu, první hoď na ni kamenem!“
> ~8~A opět se sklonil a psal po zemi.  
> ~9~Když to uslyšeli, vytráceli se jeden po druhém, starší nejprve, až zůstal sám s tou ženou, která stála před ním.  
> ~10~Ježíš se zvedl a řekl jí: „Ženo, kde jsou ti, kdo na tebe žalovali? Nikdo tě neodsoudil?“  
> ~11~Ona řekla: „Nikdo, Pane.“ Ježíš řekl: „Ani já tě neodsuzuji. Jdi a už nehřeš!“  
> ~12~Ježíš k nim opět promluvil a řekl: „Já jsem světlo světa; kdo mě následuje, nebude chodit ve tmě, ale bude mít světlo života.“

> _**Evangelium podle Marka 7:32-36**_
> Tu k němu přivedou člověka hluchého a špatně mluvícího a prosí ho, aby na něj vložil ruku.  
> Vzal ho stranou od zástupu, vložil prsty do jeho uší, dotkl se slinou jeho jazyka,  
> vzhlédl k nebi, povzdechl a řekl: „Effatha,“ což znamená ‚otevři se!‘  
> I otevřel se mu sluch, uvolnilo se pouto jeho jazyka a mluvil správně.  

Tento příběh si žádá rozsáhlejší výklad, ale důležité je, že Ježíš úplně odešel od zástupu - nepřemýšlí o lidech jako o nějaké skupině anonymů ale záleží mu na konkrétním **člověku**. Promlouvá k němu vždy jazykem, kterému rozumí - fyzický kontakt (je hluchoněmý, žejo). Rozvazuje člověka z věcí, které si nese od narození.

> _**Parabible - parafráze Evangelia podle Jana 1:1-18**_
> Na začátku byla Myšlenka
> a tu Myšlenku měl sám Bůh
> a ta Myšlenka byla Bůh;
> Bůh ji měl vždycky, od věků.
> Tou Myšlenkou všechno začalo
> a bez ní nezačalo vůbec nic.
> Ona je Jiskrou všeho života
> a Světlem na konci všech tunelů.
> A to Světlo dosud svítí v tmách
> a žádná tma ho nezdolá.
> To Světlo, co září v dětských očích,
> jednoho dne přišlo mezi nás.
> Ta Myšlenka se stala skutečností:
> přistěhovala se k nám do města
> a my jsme spatřili, jak je nádherná,
> jakou nevýslovnou krásu má od Boha,
> jak je laskavá a důvěrná!
> Stala se člověkem, jedním z nás,
> přítelem po našem boku,
> který nám zas a stále znovu
> šeptá do ucha: Mám tě rád!
> Náboženství je totiž opium lidstva
> a kdekdo říká: Věřte, bude líp.
> Ježíš je ale úplně jiná liga.
> Nepřišel se slogany ani s recepty –
> prostě jen ukázal, jak vypadá
> Bůh. 
:::

Láska, která by jednou skončila by byla k ničemu. Proto Bůh říká, že jeho láska je věčná a že "svým dětem daruje život věčný". To je další velká kapitola.
> _**Evangelium podle Jana 3:16**_
> Neboť Bůh tak miloval svět, že dal svého jediného Syna, aby žádný, kdo v něho věří, nezahynul, ale měl život věčný.

> _**Zjevení Janovo 21:3-4**_
> Hle, příbytek Boží uprostřed lidí, Bůh bude přebývat mezi nimi a oni budou jeho lid;  
> on sám, jejich Bůh, bude s nimi, a setře jim každou slzu z očí. A smrti již nebude,  
> ani žalu ani nářku ani bolesti už nebude – neboť co bylo, pominulo“

::: details Náhodná vsuvka
Smysl by nebyl smyslem, kdyby existovalo ještě něco důležitějšího a většího, než on sám. (Proto nedává smysl otázka "kdo stvořil Boha")
:::

## A to je zatím vše
Rád konfrontuji svoje poznatky se vším, co existuje. Pro mě ta esej účel snad splnila. Těším se, jaká bude odezva zase od tebe.