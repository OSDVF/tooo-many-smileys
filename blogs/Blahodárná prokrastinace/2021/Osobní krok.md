---
title: "Osobní krok"
date: '2021-02-05 11:16'
tags:
 - Bibliště 📙
 - 🤔
categories:
 - Blahodárná prokrastinace
---

Moje výživná laická/lajdácká varianta výkladu podobenství o farizeji a celníkovi 🤑
<!-- more -->
Proběhlo na online dorostě 5.2. 🙄☁️💻

## Kontext
Dočtete se o nějakém farizeovi a celníkovi, ale co byli vlastně zač?

### Fajn lidi
Podle Wikipedie existovaly v 1. století, v Ježíšově době, v Izraeli různé náboženské skupiny.

> _**Skupina 1**_
> Dneska už je jiná doba, ten Mojžíšův zákon bychom neměli aplikovat doslovně, vždyť je tvrdý, je v něm 613 přikázání.

> _**Skupina 2**_
> Ne, Mojžíšův zákon musíme dodržovat doslovně, žádné nové výklady bychom neměli tolerovat.

> _**Skupina 3 - Farizeové**_
> Mojžíšův zákon je sice starý, ale měli bychom ho aktualizovat a hledat, jak ho můžeme v plné míře aplikovat na dnešní dobu. Ale nesmíme jediné přikázání nedodržet.

Farizeové byli v podstatě reformátoři, chtěli, aby se Mojžíšovy zákony znovu zavedly do jejich politiky, a chtěli obnovit "slávu Izraele" (ve smyslu nezávislosti na Římu 🏛️ - byli jeho provincií). Byli to slušní, vzdělání a lidé, ze kterých byste mohli mít vzor. Postili se jednou za tyden. **Hlásali, že spasen bude každý, ne, jenom Židé, ale _jen, když dodrží celý Mojžíšův zákon_**.

### Nic moc lidi
**Celníci** jsou dneska v podstatě policajti 👮‍♀️. Tehdy ale byli něco horšího 😬. Možná něco jako...

Když u nás vládli komunisti, tak někteří lidi s nima sympatizovali, byli v komunistické straně, měli různé výhody, byli kámoši s Ruskem, a _nebylo za co je obdivovat_. 

Celníci v Izraeli sice taky vybírali *clo* <!-- {title="Celní poplatek"} --> , ale hlavně byli kémoši ~[?]~ <!-- {.text-primary title="Byli to kolaboranti, sloužili nepříteli"} --> s Římany, a navíc většinou vybrali trochu víc, než by měli... no kradli. Nebylo za co je obdivovat.


> _**Lukáš 18:10-14**_
> „Dva muži vstoupili do chrámu, aby se modlili; jeden byl farizeus, druhý celník.  
> Farizeus se postavil a takto se sám u sebe modlil: ‚Bože, děkuji ti, že nejsem jako ostatní lidé, vyděrači, nepoctivci, cizoložníci, nebo i jako tento celník.  
> Postím se dvakrát za týden a dávám desátky ze všeho, co získám.‘

> Avšak celník stál docela vzadu a neodvážil se ani oči k nebi pozdvihnout; bil se do prsou a říkal: ‚Bože, slituj se nade mnou hříšným.‘  
> Pravím vám, že ten celník se vrátil ospravedlněn do svého domu, a ne farizeus. Neboť každý, kdo se povyšuje, bude ponížen, a kdo se ponižuje, bude povýšen.“

## Tak už to vyklop Ondro, už jsme ten příběh slyšeli mockrát
### Rozhodnutí
Myslíte, že celňák i farňák měli nějaké přátele? Je to dost možné. Proč teda přišli do chrámu sami? (patrně takového toho véélkého v Jeruzalémě, který je už srovnaný se zemí 🏯 ↘️ _) Třeba já se teda raději modlím společně, s více lidmi.

Necítili se pak moc osamělí v tak velké budově? Doma je to pohodlnější. Očividně měli potřebu být s Bohem sami. Ne že by kvůli tomu museli jít do chrámu, ale vypovídá to něco o stavu jejich vztahu s Bohem, že asi chtěli udělat něco víc, než se jen modlit doma. Jejich víra byla osobní, nebyla to víra jejich vedoucího, nebo kamaráda, ale fakt jejich.  
Co dělá Bůh? Asi nic. Není tam napsané, že by jim dal jakýkoliv náznak toho, že by tam měli přijít.

### Emoce
_~(jo, existuje to)~_

Jaké emoce se honily hlavou farizeovi? Možná hlavně **vděčnost**, to bylo asi jeho hlavní téma (i když to s ní trochu přehnal). Určitě i **hrdost**, mluvil hodně o tom, co dělá navíc.  
Napadlo mě, že měl možná trochu prázdnou hlavu, protože sám často mluvím s Bohem o věcech, za které jsem vděčný, nebo jsem vděčný, že jsem je zvládl, a to zrovna když mám **prázdnou hlavu** a nevím přesně, o čem bych měl mluvit. Bývá to ve chvílích krize, kdy mi je dobře, ale připadá mi, že je život příliš jednotvárný... Možná to měl stejně.  
Bůh na to furt neříká nic. Nechává ho tím projít.

::: details Zdá se, že na něj kašle, ale tak to někdy vypadá, i když to tak není.
Je to super téma na další zamyšlení 🤔, ale stručně je to tak, že učitel bývá zticha, když je žák zkoušen. Nebo jsme taky někdy prostě jen moc hluší a nevidíme Boží náznaky. Pýcha je velký příznak hluchoty.
:::

### Sám za sebe
Celník se necítí dobře, nejraději by se asi propadl do země. Taková chvíle někdy na člověka přijde a celník se ji rozhodl vzít za správný konec a modlit se za **sebe**. Viděl, že jeho vztah k Bohu je teď na nějaké úrovni a chtěl ho posunout ↗️. Co očekával, že Bůh udělá? Vypadá to, že věřil, že _Bůh má moc ho z toho ~[?]~ <!-- {.text-primary} --> <!-- {title="Mohlo ho tížit cokoliv. Asi si umíte představit, že život na okraji společnosti s sebou nese dost problémů. Ve vztazích, s penězi..."} --> vytáhnout_. Možná potřeboval i _přijetí_ - dost možná neexistoval nikdo, koho by doopravdy zajímal.

Co na to Bůh? Čteme, že celník se nevrátil domů stejný 😉.

## Aplikace
Četli jsme, že celník se rozhodl svůj vztah k Bohu posunout. Zažili jste už někdy, že byste třeba vy, nebo vaši kémoši, nebo někdo z rodiny, chtěli udělat nějaký krok směrem k Bohu? Třeba doma, na dorostě, nebo na nějakém křesťanském festivalu...

Může nám ten příběh nějak pomoct, když uvidíme, že náš vztah s Bohem je pořád na stejné úrovni (stagnuje), nebo je to spíše horší?

::: details Druhá strana mince
Pokud se k nějakému kroku rozhodnete, příběh je super v tom, že nám zároveň pomáhá ve chvílích, kdy máme před sebou obrázek toho, jací bychom chtěli být. Nemusíme se ho smažit 🍳 napasovat na ostatní "celníky", protože ti mají přece úplně jiné životní okolnosti, možná mají život těžší, než já. **Víme jen, že je vyloženě na mně udělat ten první krok**.
:::

## Povzbuzení do koronní doby
> _**Matouš 6,28**_
> Pohleďte na polní lilie. Rostou, ale nepracují a nepředou.

Rostou tam, kde byly zasety 🌷. Je super, že i my můžeme růst kdekoliv - když máme svobodu pohybu. I když jsme zavření doma 🚪.

Děkuju všem dorosťákům a vedoucím, že se mnou rozváděli různé myšlenky a podíleli se na tomhle výsledku 🥳