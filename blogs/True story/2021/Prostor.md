---
title: "Prostor"
date: '2021-04-11 12:22'
tags:
 - 🤔
 - Teamwork
categories:
 - True story 😑
---

Když poznávám nové rodiny a ve škole furt padám do nových týmů (ve kterých děláme projekty), zjišťuju, kolik toho **pořád o lidech nevím**. Můžou za to asi i hodiny volitelné psychiny na VUT <!--a to, že o tom pak s Anežkou kecáme -->.

<!-- more -->
Ani nevím jak. Došla mi jedna věc. Do svých zhruba 18 let jsem si doost držel odstup od:
- Hlavně svých sourozenců
- Lidí, pro které jsem byl v nějaké "starší" pozici

a to v tom smyslu, že jsem jim vůbec nedával *prostor*.

## Furt vzadu
Když jsme byli ve výtahu, tak jsem mačkal _tlačítko_ já. Když se o něčem mluvilo, vždycky jsem k tomu musel něco říct. I když jsem o tom vůbec nic nevěděl 🤦‍♂️.

Když někdo z mladších dostal brusle, hned jsem si všiml toho, že já jsem v jejich věku brusle ještě neměl. Nepamatuju si, že bych si s nima hrál, když oni chtěli, a mě se zrovna nechtělo.
Nepovzbudil jsem je ve hře na hudební nástroje. **Neobdivoval jejich zájmy**. Když jsem pro ně něco měl udělat, cítil jsem se jako véélký dobrodinec. A když byla nějaká šance, že mi to budou pak schopní vrátit, byl jsem k té práci pak _trochu motivovanější_ 😉.

Jsou fakt dobří, když mi to zvládali ty dlouhé roky odpouštět. Díky. Extrémně.

## Člověčiny
Vidím z toho jako výsledek jedno povzbuzení. Poznávejte lidi. **Skutečné**, ne-slavné lidi a jejich příběhy a osobnosti, protože vás to může změnit a uvidíte věci, kterých jste si předtím nevšimli. Smyšlené postavy to nedokážou. Když je korona, tak si rád o lidech třeba čtu, ale jen o těch obyčejných a skutečných.

Přeju příjemnou zábavu 😀