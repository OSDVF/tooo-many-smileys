---
title: "Svačina"
date: 2021-01-25
tags:
  - Generátor náhodných setkání
categories:
  - True story 😑
---

Dnes jsem byl v Bille. Při vybírání rohlíku pro můj jogurt jsem si všiml nenápadné, pro mně zvláštní,
dvojice. Asi nějaká mamka s dcerou.
<!-- more -->

> Vyber si něco. Chceš kroužek jo? No tak si ho beeer. Už no prostě hrůza hele.

Vybíraly ve spěchu svačinu do školy. Došlo mi to teda až u pokladny, což
je škoda, protože bych je jinak aspoň byl schopný pustit před sebe do řady.
> Proč musí být řada? To jsou debilové úplní.

Asi obě nevyrůstaly zrovna v přátelském prostředí. Přesněji… ta paní na ni mluvila jako na psa.

> Pojď. Samé blbosti sis vybrala. Já jsem ti chtěla udělat svačinu doma, ale ne, my tu budeme kupovat svačinu za 70 korun.

Ta paní měla takový hlas, že možná za svoji denní dávku vysolila více, než 70 korun…  Udělal jsem osudovou chybu. Říkám si, že jsem mohl udělat stejnou věc jako [tenkrát s tím bezdomovcem](ČokoládaNaZemi.md). Možná by paní poznala, že její vztah k dceři je důležitější, než to, za kolik si kupuje svačinu 🤑. Ale tuhle větu asi nikdy neslyšela, protože tu vám ve škole ani v práci normálně neřeknou.

No když mám být připravený každému dobrému skutku, mohl bych se připravit předem, že? Tak od té doby nosím vždycky jednu svačinu navíc 😋
