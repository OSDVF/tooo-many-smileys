---
title: "Dopisy"
date: '2021-04-14 16:37'
tags:
 - ❄
 - 🍫
 - Naprosto zbytečné
 - Škůla
 - Venkovní srandy
 - Hudbice
categories:
 - True story 😑
---

Je to zajímavé. Kolik věcí se dá za den podělat? No maximální počet je bezesporu "všechny". Uvařit kafe jsem naštěstí zvládl ☕.
<!-- more -->

Ze začátku to vypadalo docela nevinně. V šuplících jsem měl dostatek čokolády na přežití všeho možného. Ukázalo se ale, že programovat a dívat se na přednášky 12 hodin v součtu dva dny po sobě a organizovat při tom akci s příběhem o depresi není úplně dobrá kombinace.

![Kreativní plakát](/images/deprese.jpg)

Řekl jsem si, že se po předchozích dnech nějak odreaguju a pošlu kamarádům dopisy.

## 🕳 v 🤦‍♂️
Při první cestě na poštu jsem zapomněl své věci doma. Tak jsem jel zpátky. Měl jsem už nějaké zpoždění, protože někteří vytrvale prodlévali s odhalením svojí adresy 😁. Nakonec jsem na ně nečekal a řekl si, že pošlu aspoň některé dopisy 🤷‍♂️. Chtěl jsem už tou dobou někomu volat, ale zavolal jsem jen abych řekl, že jsem to podělal a nestíhám zavolat.

Nestihl jsem je všechny dopsat včera a tak jsem některé dopisoval v autě před poštou. Špatný nápad. Trvalo to asi hodinu, protože byla zima a třepaly se mi ruce. V průběhu jsem dostal milý telefonát s prosbou, jestli bych nemohl přijet a... řekl jsem, že přijedu asi až za hodinu (pro jednou byl můj odhad optimistický ☀️).

## Vata
Všechny 📨 jsem úspěšně poslal (ty, u kterých jsem už znal adresu). Díky zákaznické kartě jsem to měl o 2 koruny levnější. Díky pesimistické pokladní jsem to měl o 8 korun dražší, protože odmítala uvěřit, že je to tenčí, než půl centimetru 🚇. Byla v nich totiž měkká vata na pěstování řeřichy.

## Mňam
Doma jsem zjistil, že jsem dva dopisy prohodil. Naštěstí byly oba programátorské, takže se jejich obsah z 60% shodoval. Byla to ale rána, která si žádala kompenzaci v podobě 🍫. Bohužel čokoláda nestačila, takže jsem si musel sednout k počítači v peřině a napsat tenhle článek. Peřiny mají prokázanou účinnost proti depresi. Trust me. I'll be an engineer. One day.

Co je ale ještě lepší, než 🍫 a 🛏️ je tohle:
<iframe width="560" height="315" src="https://www.youtube.com/embed/dbFIP83pBPU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Nebo to taky mají na Spotify 😉

<iframe src="https://open.spotify.com/embed/track/3e7YyQrJiExANa5W2uyvo4" width="300" height="380" frameborder="0" allowtransparency="true" allow="encrypted-media"></iframe>

Říkáte si, že se vlastně nic nestalo a máte pravdu. Z geologického hlediska se dokonce za celou existenci lidstva nic moc nestalo. Proto je dobré mít vždycky po ruce nějakou hudbici, která vám to připomene. Nebo někoho jistějšího a stálejšího, než jsem já.