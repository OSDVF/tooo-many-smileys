---
title: "Čokoláda na zemi"
date: 2021-01-25
tags:
 - Generátor náhodných setkání
 - 🍫
categories:
 - True story 😑
---

To jsem tak jednou šel ze zubní hygieny a po krátkém motivačním hovoru jsem se rozhodl, že si koupím čokoládu v Tescu.
<!-- more -->
Pak jsem chtěl jít na pojišťovnu, aby mi tu hyenu proplatili.  
Po cestě jsem viděl nějakého chlapa ležet na takové travnatém placu u autobusového stanoviště ☘️. Z dálky nevypadal, nějak hrůzostrašně. Sedl jsem si na lavičku a čekal, jestli se třeba pohne, abych věděl, že žije. Po minutě se pohnul, tak jsem si říkal, že je prostě unavený.
![Jo a… bylo to v prosinci ❄️](/images/listy.jpg)

V pojišťovně měli zavřeno 🚪. Tak jsem se vrátil a zase si sedl na lavičku. Co by to s ním asi udělalo, kdybych mu dal tu čokoládu? Přemáhal jsem se, to půjde.  
Tak jsem se zvedl, a odpočítával jsem kroky, které k němu ještě budu muset udělat 👟. Nasadil jsem veselý výraz 😊 a řekl jsem:

> Dobrý den, nechtěl byste čokoládu? Možná ji využijete více, než já.

Než se vzbudil, tak to docela trvalo. Chtěl zvednout ze země, tak jsem mu podal ruku <Badge text="Korona approves"/>. Bylo pro něho těžké udržet se  na nohou, ale nakonec i stál. **Měl kocovinu, jak prase** ale alkohol z něho taky asi ještě nevyprchal. Chtěl tu čokoládu rozbalit, protože samotnému by mu to nešlo. "Nevysypejte to," řekl jsem mu. Byla to totiž taková ta _Schogetten_ s oddělenýma kostkama.

Vysypal to.

"Jo, přesně takhle 🤦‍♂️," řekl jsem mu a nějak jsme to posbírali. Pak se před náma zjevili dva policajti. "Dobrý den 😅," řekl jsem zvesela, "už spolu mluvíme asi 3 minuty," i když do té doby ten bezdomovec, nebo kdo to byl, nic neřekl 😶. Tak z něho policajti začali vytahovat občanku a chtěli, ať si nasadí roušku. Nasadil si ji přes oči a pak ji odhodil za sebe. Přešlapoval při tom pořád mezi náma třema jako lev v kleci, takže to bylo docela ftipné.  

> <footer>Policajt: (viděl, že jsem tomu chlápkovi dal čokoládu)</footer>
> Není to zbytečné?
> <footer>Já:</footer>
> No tak... samozřejmě.
> <footer>Policajt:</footer>
> <p>No já si myslím, že takovým lidem by se... nemělo pomáhat.</p>

Chá, řekl jsem si, takže pomáhat by se mělo jenom takovým těm **hodným slušným** lidem a policajtům, kteří si naši pomoc pořádně zaslouží.

Když zjistili, že je z Třince, tak ho prostě poslali do Třince 🏭. Squělá práce, bývorně. Sedli si do auta a vyčkávali, co se bude dít. Chlápek se rozmluvil.
> Kdybych chtěl, tak já bych jim tak ukázal!

"Áha. A proč 😬?" byla moje odpověď. "Já jsem byl voják!" pokračoval. No jo. Zelený mozek, řekl jsem si.  
"Hele, čekají," všiml si.  
"Myslíš, že čekají na tebe?"  
"No čekají."  
"No je pravda, že na tebe nebyli moc hodní. Ale hele, vem si čokoládu a půjde se ti do Třince lépe."  
"Co po mě chceš?" ptal se nechápavě.  
"Nic nechci, tohle je prostě dárek pro tebe."  
"Chceš abych ti taky něco ukázal? 😡"

Pak se po mě rozmáchl, chtěl mě nějak svalit na zem, ale byl rychlý asi jako pytel pudingu 🍮, takže nebylo těžké se mu vyhnout 🤸‍♂️.
Tak jsem mu řekl, že mu tu čokoládu položím tady ke sloupu, a šel jsem na autobus.
Šel za mnou a tak nějak kolem mě kroužil, nedokázal chodit rovně. Sedl si na lavičku do blicí polohy a já jsem stál opodál na zastávce společně s nic netušící paní. Když jsem nastoupil do autobusu, tak jsem mu zamával a přemýšlel o čem tohle setkání bylo.

Nebyl schopný přijmout dárek. Myslel si, že po něm něco chci. No i kdyby si z toho dne nic nepamatoval, jsem rád, že jsem aspoň byl tím člověkem, kterým jsem si přál být. A přál bych si vidět hodnotu všech lidí stejně. Žádný člověk si stejně nic z toho, co má, nezasloužil.