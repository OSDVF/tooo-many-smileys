---
title: "Dorosto vedoucovské zdroje"
date: 2021-01-29
sidebar: 
- ../
- ""
---

Tato stránka je hlavně pro ty, kteří jsou taky zapojení na různých setkáních mladých křesťanů, nebo by chtěli být. Pro ostatní je samozřejmě naprosto bezpečná 🤪

## Jaq to začlo
Teda úplný začátek to není, o tom jindy.  
Ve 13 letech jsem konfirmoval, což znamená setkávat se s lidma v podobném věku, učit se o tom, čemu vlastně věříte nebo nevěřite a nakonec prohlásit
> Díky rodiče, že jste mě dali pokřtít, protože bych to stejně asi teďka udělal sám.

Křest se v naší rodině ale bral vždycky jako osobní věc - jako prohlášení, že se rozohoduju počítat v životě s Bohem, takže nás pokřtít jako malé nedali. Tak jsem to udělal sám, asi 30 sekund před tím prohlášením výše 😁. Hello there, dlouho jsme se neviděli.

Pak jsem byl mile pozván do dorostu - s těmito lidmi jsem jel na první můj hardcořejší tábor, který jsem si neskutečně užil.
![Snad nikomu z nich nebude vadit, že je tady vystavený 😅](/images/spalov2014.jpg)  
V dorostu jsem dorostl až do fáze, kdy jsem si říkal, že je to všechno fajn, ale možná bych k tomu měl nějak přispět. No tak jsem začal dělat různé užitečné věci, které mi teda fakt jako šly 🙃. **Focení** (bugdet na foťák 300,- takže fotky byly moc kvalitní).
![No dobře, tohle jsem zrovna nefotil já 😶 ale kvalita je stejná](/images/dorostQuality.jpg)  
**Vymýšlení her** 🤦‍♂️. Složité byly dost, ale zábava... byla spíš je vymýšlet. Dělání prezentací o dorostových akcích, na kterých stejně všichni byli, takže se nemusely prezentovat. Ale užil jsem si PowerPoint 2003. Tvorba webových stránek, o kterých lidi včetně dorosťáků zapomněli, že existují, jen co jsem jim o nich řekl.

::: details Proč?
Lidi totiž fungovali hlavně na sociálních sítích, které jsem tehdy zavrhoval. Teďka vidím web spíš jako platformu k veřejné prezentaci 🔊, než jako nástroj ke komunikaci s dorosťáky. Dneska už to takhle dělají v podstatě všechny občanské grupy a sdružení. Stránky = prezentace, Sociální sítě = komunikace.
:::

#### Příprava občerstvení 🍿
Jednu dobu jsme mívali na občerstvení rozpisy a já jsem omylem jeden rozpis publikoval na stránky celého sboru místo dorostu 😪, prý to pak troošku zavázelo.  
Ať už rozpisy máte, nebo ne, je to jedno. Většinou je práce potřebná k tomu, aby ho někdo fakt přinesl, stejná. Rozpisy mají ale tu nevýhodu, že už měsíc dobředu víte, že máte připravovat občerstvení s někým, koho úplně neznáte, a uděláte si psychický blok. Když se to sdělí ústně, tak vás úsměv a podpora ze strany ostatních lidí lépe motivuje. Občerstvení je super nástroj, jak naučit lidi _komunikovat s těmi, kteří třeba přemýšlí_ trochu inak 🤩.

#### Videa
Hele ty nápady nebyly úplně špatné, a snad se tomu i někdo zasmál, ale není to dobrá prezentace, je to spíš taková šílenost pro ty, kteří to pochopí. Záleží, co zrovna více potřebujete. [Všechno najdete na našich stránkách](https://archiv.dorostmladez.cz/videa/).

### Mobilizace
#### Pozvání číslo 1️⃣
Dostali jsme jednou (dva z dorostu) pozvání na rozdávání cédéček s filmem Ježíš zdarma. Dopředu řeknu, že to samotné rozdávání jsem později odsoudil jako nepřirozenou věc. Lidi, kteří tam s náma rozdávali, byli ale zvláštní. Byli to totiž lidi, kteří ho běžně rozdávali mezi uprchlíky na Balkáně a určitě i jinde. A to ještě před tím, než byla uprchlická krize cool. Je totiž [přeložený do hromady jazyků](https://en.wikipedia.org/wiki/Jesus_(1979_film)#Foreign-language_versions).

Tihle lidi měli totiž ve mně probudili zvláštní zájem o všechni lidi na světě 😀, protože ho sami měli. Vždykcy přemýšleli nad tím, co s tím filmem asi udělají a jestli jim to třeba nějak pomůže, a vždycky se za ně zpětně modlili.

#### Pozvání číslo 2️⃣
_SCEAV_ <!-- {title="Slezská evangelická církev"} --> dělal takový vzdělávací kurz Louč, který trval 3 víkendy a zjistili jsme
- Na první víkednovce v Malenovicích
    - Jak na tom jsme, co pro nás vlastně Bůh znamená
    - Jaké nám dává možnosti k
    - Aktivnímu životu s ním
    - Co to znamená, že se rozhodneme být Ježíšovými učedníky
    - Zažít koučování (koučovací rozhovor)
- Na druhé víkendovce v Hrádku
    - Jaká byla strategie Ježíšova života
    - Dovednosti nás samotných co se týče učednictví a vedení lidí
- Na třetí víkendovce v Ostravě 🏭
    - Jak sdílet info o tom, komu věříme
    - Jak se to sdílení může stát součástí našeho života

Podobné kurzy dělá i _CB_ <!-- {title="Církev bratrská"} -->, o tom se možná ještě dozvíte. Určitě je teda dělá více církví, jenom o nich zatím neívm.

Pak jsme teda dostali barevný certifikát, o půl roku později jsme se na [XcamPu](http://www.xcamp.cz/) (který doporučuju, pokud jste schopní si oblíbit polské písničky a modlitební místnost v garáži 7×7 metrů s lidma voňavýma po celém dni, kteří zpívají tak nahlas, že to s váma celé duní, a sdílejí se se svými true stories, ve kterých často Bůh dělá zázračné věci) modlili za to, aby se náš dorost někam posunul a skončilo to tak, že nás pozvali do jeho vedení 😎.

### První chvíle
První 3 roky s námi byli i starší vedoucí, kteří nás ve všem vedli 😄. Před naším příchodem se dorost (13-17) a mládež (18+) rozdělily, což bylo super, protože jinak bychom to asi jako noví vedoucí nezvládli (vybírat témata a hry pro tak široké věkové rozmezí). Ve vedení se za tu dobu vystřídalo asi 7 lidí, ale my dva, kteří jsme měli Louč, jsme zůstali (taky tomu napomáhal náš věk a životní snadnostní okolnosti). 

Za tu dobu jsme se zvolna učili, co to vlastně znamená být vedoucím, a připadá mi, že to vlastně ještě pořád neumím. Nejde totiž primárně o organizaci, která je sice nejvíce vidět, ale o vaše rozhovory a činnosti ve chvílích, kdy pár lidem věnujete svoji plnou pozornost. Při organizovaném programu člověk totiž často přepne do **analytického režimu** a jeho mysl není schopná vnímat vás jako člověka, ale spíše jako takový vzdálený předmět, který žije v jiném světě, než oni. _(Btw. takhle si asi někdy připadá i Bůh, protože přesně takový přístup jsem měl i k němu)_

